1-عوامل موثر بر سئو سایت چیست؟

سئو فرآیند بهینه‌سازی وب‌سایت شما برای دستیابی به بالاترین رتبه ممکن در نتایج موتورهای جستجوی
ارگانیک است. هنگامی که در مورد جستجو صحبت می‌کنیم، از عبارت "ارگانیک" برای اشاره به نتایج
جستجوی بدون پرداخت استفاده می‌کنیم که با نتایج پولی که از تبلیغات کلیکی به دست می‌آید متفاوت
است. رتبه‌بندی ارگانیک در گوگل توسط الگوریتم‌هایی تعیین می‌شود که ویژگی‌ها و معیارهای مختلفی را د
نظر می‌گیرند و در رتبه‌بندی اعمال می‌کنند. در ادامه به برخی از مهم‌ترین عوامل موثر و تاثیرگذار در سئو سایت اشاره می‌کنیم. ‏


2-استفاده از محتوای مرتبط و با کیفیت

یکی از مهم‌ترین عوامل موثر بر سئو سایت، کیفیت محتوای شماست. از ویژگی‌های یک محتوای با کیفیت می‌توان به موارد زیر اشاره کرد:
قابل اعتماد بودن: شامل اطلاعات عمیق، دقیق، مفید و عاری از لینک‌ها و نظرات اسپم و بی‌کیفیت است.
قابل درک بودن: این بدان معناست که محتوای شما به صورت منطقی سازمان‌دهی شده، به صورت ساده و روان نوشته شده و از کلمات کلیدی به صورت افراطی در آن استفاده نشده است (به این کار پر کردن کلمات کلیدی یا Keyword Stuffing می‌گویند که شامل جریمه از سوی گوگل می‌شود).
به روز بودن: حتی محتواهای همیشه سبز نیز ممکن است به مرور زمان مخاطب کمتری را برای سایت شما جذب کند؛ بنابراین علاوه بر نوشتن محتوای جدید، باید محتواهای قدیمی را نیز با اطلاعات جدید و کلمات کلیدی جدید مرتبط با محتوای جدید به روز کنید.
تطابق با کلمه کلیدی: علاوه بر استفاده از ابزارهای تحقیق کلمات کلیدی برای یافتن اینکه مخاطب ایده‌آل شما چه چیزی را جستجو می‌کند، کلمه کلیدی را در خود گوگل جستجو کنید تا ببینید که کاربران هنگام جستجو به دنبال چه چیزی هستند و مطمئن شوید که محتوای شما پاسخگوی جستجوی کاربران است.
در یک نظرسنجی که توسط Directive انجام شده است، 78 درصد از بازاریابان، تحقیق کلمات کلیدی را به عنوان روشی با تاثیر بالا برای جذب ترافیک جدید عنوان کردند. فرآیند تحقیق به شما این امکان را می‌دهد که درک بهتری از آنچه مخاطبان شما در جستجوی آن هستند داشته باشید و محتوایی ایجاد کنید که مستقیماً به پاسخ به این سؤالات می‌پردازد.


3-استفاده درست از کلمات کلیدی

پس از تحقیق کلمات کلیدی و انتخاب کلمات هدف باید بدانید که آن‌ها را در کدام قسمت از صفحه خود قرار دهید. این جایگاه‌ها شامل موارد زیر هستند:

*تگ عنوان
*تگ H1
*تگ‌های H2 و H3
*آدرس URL
*متن محتوا
*توضیحات متا

4-بهینه‌سازی تصویر

بهینه‌سازی تصاویر به دو دلیل اهمیت دارد. اول اینکه تصاویر شما در بخش جستجوی تصاویر نمایش داده شوند و دوم اینکه کاربران تمایل دارند بین محتوای متنی صفحات، تصاویر نیز وجود داشته باشد؛
 بنابراین بهینه‌سازی تصاویر تاثیر بسیار زیادی روی سرعت لود صفحه و تجربه کاربری دارد. در ادامه نکاتی که برای بهینه‌سازی تصاویر باید رعایت کنید ذکر شده است:

*متن جایگزین (Alt Text): متن جایگزین به موتورهای جستجو به درک تصویر شما کمک می‌کند. همچنین متن جایگزین باعث می‌شود تا وب‌سایت شما برای خوانندگان کم بینا که برای مرور اینترنت به صفحه‌خوان‌ها متکی هستند، در دسترس باشد. این متن باید کوتاه  توصیفی و کلمه کلیدی صفحه در آن وجود داشته باشد.
*فشرده‌سازی و تغییر اندازه: ابزارهای زیادی چون tinypng برای کاهش حجم تصاویر تصویر وجود دارند که به کمک آن‌ها می‌توانید اندازه تصویر خود را در صورت امکان روی 70 تا 100 کیلوبایت یا کمتر نگه دارید. اغلب، ذخیره به صورت JPG به جای PNG باعث کاهش حجم تصویر می‌شود.
*استفاده از تصاویر ارزشمند: اگر می‌توانید، از تصاویر آرشیو (Stock Images) در پست‌های وبلاگ خود استفاده نکنید و به جای آن از اسکرین شات‌ها، مثال‌ها، نمودارها و تصاویری استفاده کنید که مفاهیم متن را به تصویر می‌کشند. این کار، کیفیت محتوا را بهبود می‌بخشد و کاربران را برای مدت طولانی‌تری درگیر می‌کند.
*استفاده از کلمات کلیدی: نه فقط در متن جایگزین، بلکه در نام فایل نیز از کلمات کلیدی استفاده کنید. همچنین به جای فاصله از خط تیره در نام فایل استفاده کنید، در غیر این صورت CMS شما آن‌ها را با "%20" جایگزین می‌کند که ظاهر به هم ریخته‌ای به لینک تصویر شما می‌دهد.

5-بهینه‌سازی سرعت لود صفحه

کاربران انتظار دارند صفحات خیلی سریع برایشان نمایش داده شوند و بتوانند بدون معطلی بین محتوا حرکت کنند، به همین دلیل سرعت صفحه یکی از مهم‌ترین عوامل موثر در سئو محسوب می‌شود.
 اگر بارگذاری صفحات شما بیش از حد طول بکشد، نرخ پرش شما افزایش می‌یابد و نارضایتی کاربران را در پی دارد. شما می‌توانید با ابزارهایی مانند GTmetrix
 یا Google PageSpeed Insights سرعت سایت را بررسی کنید و متوجه شوید که چه عوامل باعث کاهش سرعت صفحه شما شده‌اند و آن‌ها را در صورت امکان برطرف کنید


6-بهینه‌سازی برای موبایل

در سال 2019، گوگل اعلام کرد که تمام سایت‌های جدید ابتدا برای موبایل ایندکس می‌شوند. این بدان معنی است که ارزیابی رتبه خود را بر اساس نسخه موبایلی یک سایت به جای دسکتاپ انجام می‌دهد.
 سپس، در سال 2020 اعلام کرد که این فرایند برای همه سایت‌ها وجود دارد و از سال 2021، همه سایت‌ها مشمول این قانون هستند؛
 به عبارت دیگر، حتی اگر نسخه دسکتاپ سایت شما بی عیب و نقص باشد، اما اگر برای موبایل بهینه نشده باشد، سئوی سایت دچار مشکل می‌شود.
 اکثر سیستم‌های مدیریت محتوا به شما اجازه می‌دهند پیش‌نمایش و تنظیماتی را برای صفحه‌های موبایل انجام دهید. همچنین می‌توانید از تست Google's Mobile Friendly استفاده کنید.


7-توجه به فاکتورهای Core Web Vitals

در سال 2021، گوگل فاکتور رتبه‌بندی جدیدی به نام Core Web Vitals را به عنوان بخشی از به‌روزرسانی تجربه صفحه معرفی کرد. Core Web Vitals تجربه یک کاربر را در صفحه شما اندازه‌گیری می‌کند. 

این فاکتورها عبارت‌اند از:
*LCP: چقدر طول می‌کشد تا عناصر قابل مشاهده در یک صفحه لود شوند.
*FID: چه مدت طول می‌کشد تا صفحه شما اولین کلیک روی صفحه را ثبت کند.
*CLS: آیا المان‌های صفحه به طور غیرمنتظره تغییر می‌کنند یا پاپ آپ های مزاحم نمایش داده می‌شوند؟

بررسی این عوامل و بهینه‌سازی آن‌ها باعث بهبود تجربه کاربری سایت شما می‌شود و توجه به آن‌ها بسیار مهم است.


8-توجه به ساختار وب‌سایت

لینک‌های داخلی باعث هدایت بهتر کاربران و موتورهای جستجو در وب‌سایت شما می‌شوند و از عوامل موثر بهبود سئو سایت به شمار می‌روند؛ 
بنابراین باید به لینک سازی داخلی منظم و اصول در وب‌سایت خود توجه کنید.
 در حالت ایده آل، هر صفحه مشخصی در سایت شما باید با حداکثر سه کلیک در دسترس باشد.
 برای انجام این کار، باید دقت کنید که هر بار که یک صفحه جدید یا یک محتوای جدید ایجاد می‌کنید، به چه صفحاتی لینک می‌دهید. 
این کار باعث می‌شود که موتورهای جستجو به راحتی مطالب را درک کرده و ایندکس کنند.

از دیگر مواردی که در ساختار وب‌سایت باید رعایت کنید، دسته‌بندی و تعداد صفحات است. 
با ایجاد دسته‌های مرتبط برای صفحات خود، مانند: «https://www.example.com/products/shoes» برای قرار دادن صفحات محصولات کفش، می‌توانید سیگنال مثبتی به گوگل ارسال کنید.
 همچنین به گفته گوگل، تعداد صفحات سایت شما با فاکتورهای رتبه‌بندی گوگل هیچ ارتباطی ندارد. 
بااین‌حال، بسیاری از متخصصان سئو روی این عامل تمرکز می‌کنند و معتقدند کاهش تعداد صفحات ممکن است منجر به رتبه‌بندی کلی بهتر در جستجوی گوگل شود.


9-توجه به امنیت سایت

چنانچه موارد امنیتی را در وب‌سایت خود رعایت نکنید باعث عدم اعتماد گوگل می‌شود و این موضوع باعث می‌شود نتوانید رتبه خوبی در نتایج جستجو کسب کنید. 
یکی از مهم‌ترین مواردی که باید رعایت کنید گواهی SSL است. 
استفاده از https برای سایت‌های فروشگاهی یا سایت‌هایی که از کاربران اطلاعاتی دریافت می‌کنند اجباری است، زیرا از این داده‌ها محافظت می‌کند. 
علاوه بر این در صورت عدم استفاده از https هنگام ورود کاربر به سایت، گوگل عبارت این سایت امن نیست را به کاربر نشان می‌دهد که باعث می‌شود اعتماد کاربر نسبت به شما کمتر شود.
همچنین اگر از CMS مانند وردپرس برای مدیریت وب‌سایت خود استفاده می‌کنید حتما دقت داشته باشید که پلاگین‌های مورد استفاده خود را از مارکت‌های معتبر تهیه کنید و از نصب نسخه‌های غیررسمی اکیدا خودداری کنید.
 همچنین همیشه وردپرس و پلاگین‌های خود را به‌روز نگه دارید، زیرا بسیاری از به‌روزرسانی‌ها با هدف بهبود امنیت یا رفع باگ‌های امنیتی انجام می‌شوند.


10-دریافت بک لینک معتبر

یکی از عوامل مهم سئو خارجی، بک لینک‌ها هستند.
 صفحه‌ای که تعداد زیادی لینک از سایت‌های دیگر مخصوصا سایت‌های با بازدید بالا و معتبر دریافت می‌کند، به گوگل نشان می‌دهد که آن صفحه دارای ارزش زیادی است و توسط سایت‌های معتبر زیادی تایید شده است. 
البته یک لینک از یک دامنه با کیفیت بسیار بهتر از چندین لینک از چندین وب‌سایت با اعتبار پایین است. 

با روش‌های مختلفی می‌توانید از سایت‌های دیگر بک لینک دریافت کنید:

**فعالیت در انجمن‌ها: انجمن‌هایی که مرتبط با حوزه کاری شما هستند می‌توانند برای ایجاد بک‌ لینک‌ به شما کمک کنند. 
در انجمن‌های مرتبط با حوزه کاری خود فعالیت کنید و سعی کنید تا حد امکان به دیگران کمک کنید و مفید واقع شوید. 
این کار نه تنها باعث ایجاد لینک به سایت شما می‌شود، بلکه می‌تواند اعتبار شما را به عنوان یک فرد متخصص و حرفه‌ای افزایش دهد.
 همچنین به شما کمک می‌کند تا با قرار دادن پست‌ها و مطالب وب‌سایت خود بک لینک دریافت کنید.

**لینک‌های شبکه‌های اجتماعی: شبکه‌های اجتماعی نقش مهمی در ایجاد بک‌ لینک‌ها دارند.
 شبکه‌های اجتماعی بیشترین امتیاز را نسبت به دیگر استراتژی‌ها دارند. 
در شبکه‌های اجتماعی به صورت مفید و هدفمند فعالیت کنید و حتما در پروفایل خود، آدرس وب‌سایت خود را وارد کنید.
 این کار به برندسازی شما کمک می‌کند و باعث می‌شوند کاربران توسط لینک پروفایل شما، وارد سایت شوند.

**پست‌های مهمان: روش دیگری برای ایجاد بک لینک، وبلاگ نویسی در سایت‌های دیگر است. 
شما می‌توانید برای یک وب‌سایت، بلاگ بنویسید و آدرس سایت خود را در محتوا و یا بیوی خود به عنوان نویسنده قرار دهید و به سایت خود لینک بدهید.


جمع‌بندی

بدون شک یکی از مهم‌ترین و اصلی‌ترین دغدغه‌های هر صاحب وب‌سایت و متخصص سئو، کسب رتبه‌های بالا در نتایج جستجو است.
 همان‌طور که می‌دانید عوامل زیادی دست به دست هم می‌دهند تا جایگاه یک وب‌سایت در نتایج جستجو تعیین شود.
 الگوریتم رتبه‌بندی گوگل و موتورهای جستجو نیز روز به روز پیشرفته‌تر و پیچیده‌تر می‌شوند؛ بنابراین بسیار مهم است که عوامل موثر بر سئو را بشناسیم و تلاش خود را برای بهینه‌سازی آن‌ها به کار بگیریم.
